\pagenumbering{gobble}
\begin{center}
  \vspace*{\fill}

  Tento zpěvník se skládá ze dvou částí. Obě části dohromady obsahují texty a akordy k více než 333 písničkám -- především v češtině a angličtině, ale i v řadě dalších jazyků. Při výběru písniček jsem kombinoval svůj hudební vkus s inspirací od lidí ze svého okolí, je z toho proto takový zajímavý mišmaš.  \\ \vspace*{0.5cm}

  Zpěvník začal vznikat na začátku roku 2020 a postupně rostl, jak spolu s ním (nebo i díky němu?) rostly moje schopnosti hraní na kytaru. První verzi jsem dokončil a vytisknul v červenci 2022. Během dalších dvou let se mi ale nashromáždila řada dalších písniček, a tak přibyla i druhá část dokončená v červenci 2024. \\ \vspace*{0.5cm}

  Texty a akordy pocházejí z naprosté většiny ze stránek \texttt{ultimate-guitar.com}, \texttt{pisnicky-akordy.cz} a \texttt{supermusic.cz}. Všem dobrovolníkům, kteří texty a akordy na tyto servery přidávali, tímto děkuji. Speciální poděkování pak patří \texttt{chordu.com} za určení akordů k těm pár písničkám, co nebyly jinde k nalezení.  \\ \vspace*{0.5cm}

  Písničky jsou vysázeny v \LaTeX u pomocí balíčku \texttt{songs}. K převodu akordů a textu z webu do \LaTeX u jsem používal vlastní skript \texttt{chords2latex}, který mi ušetřil spoustu ručního opisování. V řadě případů jsou akordy lehce upraveny, případně transponovány. Poznámky o capu vždy určují tóninu originálu. \\ \vspace*{0.5cm}

  Zpěvník jako PDF soubor, zdrojové kódy a skript pro převod akordů z webu do \LaTeX u je k dispozici na mém Githubu: \texttt{\url{https://github.com/kasnerz/songbook}}.  \\ \vspace*{0.5cm}

  Pokud Ti zpěvník nějakým způsobem posloužil, budu rád za feedback! \\ \vspace*{0.5cm}


  \copyright 2024 Zdeněk Kasner \\ \vspace*{0.1cm}
  \texttt{zdenek.kasner@gmail.com} \\ \vspace*{0.5cm}
  \byncsa
\end{center}